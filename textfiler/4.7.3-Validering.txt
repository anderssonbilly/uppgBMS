Validering av indata är viktigt ur säkerhetssynpunkt då det är en möjlig angreppsväg (dessutom minskar man antalet applikationskrascher, vilket är positivt både för användare och utvecklare). Ett sätt att minska risken att få in skadlig kod är genom att bara tillåta att den förväntade typen och formatet av data matas in. Det kan exempelvis göras genom användning av regular expressions. Ett annat sätt är att ”escapa” inmatad data för att på så sätt oskadliggöra eventuell skadlig kod.
Då det kan vara klurigt att få till rätt regex-uttryck och tiden var knapp valde vi en enklare lösning för inmatning av platsnamn. Mindre säker, men ändå något som åtminstone gör det lite svårare för en potentiell angripare. Det är helt enkelt en if-sats som, om strängen för stad innehåller "/" eller "&", sätter stad till ” ”, vilket i sin tur resulterar i att getLatitude/Longitude returnerar 0.000.
