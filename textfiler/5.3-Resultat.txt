Vi har lyckats väl med att uppfylla både vår och projektets målsättning. Vi har med versionshanterad källkod skapat en JavaFx-baserad app som interagerar med tre APIer och använder JSON för att hämta och skicka information över nätverk/webb. Vi har också gjort en analys av projektets säkerhetsaspekt, se sektion 5.2. All grundläggande funktionalitet som vi tänkt oss är uppfylld, samtidigt som det på grund av den begränsade tiden finns flera aspekter, felhantering exempelvis, som vi inte hunnit implementera eller inte hunnit implementera fullt ut. Säkerhetsaspekterna är analyserade men måhända inte tillräckligt implementerade i den här versionen av appen.
