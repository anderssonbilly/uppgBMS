2.2	INLEDNING/SYFTE
Vår uppgift var att leverera ett projekt som skulle skrivas i Java och ha någon form av koppling till webb, exempelvis interaktion med Twitters eller Facebooks APIer. JSON eller XML skulle ingå i flödet för programmet, alternativt att hämta en hemsida och med hjälp av en DOM-parser hämta ut information från den, det vill säga, projektet skulle visa att vi kan hämta information från JSON, XML eller DOM-struktur i HTML.
Programmet behövde inte vara supersnyggt. Grafiskt eller kommandoradsbaserat spelade ingen roll. Det var tillåtet att använda andra komponenter som databaser eller javabibliotek för att lösa uppgiften.
Huvuduppgiften var att visa att vi kan hantera nätverksanslutningar från Java, med fokus på webben. Vi skulle också beskriva hur vi analyserat säkerhetsaspekten i det program vi skrivit, vad vi tänkt på och hur vi löst det. Källkoden skulle versionshanteras med git.
Vi valde att bygga en app som kan twittra, hämta och publicera väderdata för en utvald plats endera som html eller i en tweet.
